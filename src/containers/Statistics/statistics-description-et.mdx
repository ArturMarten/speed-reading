Statistikas näidatakse kõigi sooritatud harjutuste andmeid nii tabeli kui ka graafiku puhul. Lisaks on võimalik näha kasutaja grupi koondstatistikat.

Lugemisharjutuste statistika puhul toimub andmete töötlemine sellises järjekorras:

1. Alustatakse kasutaja kõigi lugemisandmetega

2. Esmalt filtreeritakse välja kõik väärtused, kus lugemiskiirus ületab 700 sõna minutis (**juhul kui kasutaja on valinud "Eemalda ebarealistlikud väärtused"**)

3. Seejärel leitakse nende andmete põhjal lugemiskiiruse keskväärtus ja standardhälve (SD) ning filtreeritakse välja andmed, mis on väljaspool 3 SD keskväärtusest (**juhul kui kasutaja on valinud "Eemalda ebarealistlikud väärtused"**)

4. Filtreeritakse välja oma tekstidega harjutused (**juhul kui kasutaja on nii valinud**)

5. Filtreeritakse ainult esimese lugemise katsega harjutused (**juhul kui kasutaja on nii valinud**)

6. Filtreeritakse välja spetsiifiline lugemisharjutus (**juhul kui kasutaja on nii valinud**)

7. Filtreeritakse andmed, mis jäävad valitud ajavahemikku

8. Lõpptulemusena leitud andmete põhjal arvutatakse uuesti keskväärtus ja SD ning muutus ja kuvatakse graafiku kohal

Schulte tabeli harjutuste statistika puhul toimub andmete töötlemine järgnevalt:

1. Alustatakse kasutaja kõigi Schulte tabeli harjutuste andmetega

2. Leitakse sümbolite leidmiskiiruse alusel (sümbolit minutis) keskväärtus ja SD ning filtreeritakse välja andmed, mis on väljaspool 3 SD keskväärtusest (**juhul kui kasutaja on valinud "Eemalda ebarealistlikud väärtused"**)

3. Filtreeritakse andmed, mis jäävad valitud ajavahemikku

4. Leitud andmete põhjal arvutatakse uuesti keskväärtus ja SD ning kuvatakse graafiku kohal

Keskendumise harjutuse statistika puhul toimub andmete töötlemine järgnevalt:

1. Alustatakse kasutaja kõigi keskendumise harjutuse andmetega

2. Leitakse tulemuse (%) alusel keskväärtus ja SD ning filtreeritakse välja andmed, mis on väljaspool 3 SD keskväärtusest (**juhul kui kasutaja on valinud "Eemalda ebarealistlikud väärtused"**)

3. Filtreeritakse andmed, mis jäävad valitud ajavahemikku

4. Leitud andmete põhjal arvutatakse uuesti tulemuse (%) keskväärtus ja SD ning kuvatakse graafiku kohal